Anno 1307,Ι 23. Junii. ln Silenidnak.

In causa quam agebat C‘me contra abbatem ε. Jacobi de casula Sarrae,
eadem abbati adiudicatum

Nos Stephanus, Johannes et Radoslaus comites. Memoris commen-
dantes significamus universis, quibus expedit presencium per tenorem,
quod nos cum inter fratrem Hulmanum, tunc temporis abbatem sancti
Jacobi prope Zagrabiam, cistercyensis ordinis ab una parte et Cherne
cum suis fautoribus ab altera, lis et controversia super insula, que in
Zavva est prope ecclesiam predicti sancti Jacobi‚ in qua prefatus
Cherne residebat, verteretur, domino abbate asserente, quod dicta in-
sula tota ecclesie predicte et monachis ibidem deum orantibus perti·
neret quod privilegiis regalibus posset ostendere; illo vero, Cherne
scilicet, penitus contradicente, diucius itaque causa coram nobis venti·
lata, volentes assistere iusticie una cum nobilibus terre nostre decre·
vimus, ut domino abbate predicto privilegiis super hoc ostensis lega-
libus, predicta insula iuxta tenorem privilegiorum suorum restitui de·
beret iu integrum, et super hoc utrique parti diem assignantes Quo die
adveniente, utraque comparente, dominus abbas sepefatus excellenciam
regum privilegia Vngarie videlicet: bele et Stephani exhibuit legalia,
que curn perlegere fecissemus. alteri parti materna lingwa exponendo
et ipsa altera partein nullo contradicente, contradicere vel valente,
unacum viris sapientibus et discretis terre nobilibus sentencialiter
decrevimus, ut sepefata insula ad ecclesiam reverteretur superius no-
minatam iuxta tenorem privilegiorum dicti abbatis super hoc decre·
torum; et ad hoe faciendum Nycolaum, filium Arlandi et Vrbanam co·
mites constituimus assignandam. Qui personaliter ad insulam iarn no-
minatam accedentes una cum viris diseretis Dominico lectore et Petro
archidiacono magistris honorabilis capituli zagrabiensls canonicis et
eciam cum terre commetaneis, abbati sepedicto iuxta nostrum decre·
tum assignarunt irrevocabiliter rehabere et iure perpetuo possidere
secundum exigenciam iuris et debitum. Et ut ne predictus Cherne et
sui lautores vel alter quicumque super pretitulata insula dominum
abbatem vel fratres memoratos inpetere vel molestare valeant in fu·
turum, presentes litteras in robur valetudinis duximus nostri sigilli
munimine roborari. Datum in Stenichnach in vigilia beati Johannis
baptiste. Anno domini millesimo trecentesimo septimo.

Originale iu membrana, a ligula membranea dependet sigillum utut conser-
vatum ln arch. ven. cap. zagrab,

 

