Doc. 92. - Au. 1303.

92.

Anno 1303. 9. decembris. Romae.

Fr. Augustinus praeficitur iu episcopum aagrubr'eusem. clero et lar‘ct's de
more commendatur.

Benedictus episcopus servus servorum dei. Dilecto filio fratri
Augustino electo Zagrabiensi salutem apostolicam benedictionem.
Inter sollicitudines alias, que nobis ex officii debito pastoralis in-
cumbunt, illa nos angit precipue, ut ecclesiis viduatis de salubris et
celeris provisionis remedio succurratur. ne, illarum vacatione pro
tracta, sustineant in spiritualibus et temporalibus detrimentum. Dudum
siquidem ecclesia Zagabriensi pcr translationem venerabilis fratris
nostri Michaelis episcopi Zagrabiensis, in archiepiscopum Strigonien·
sem electi, factam per nos ad ecclesiam Strigoniensem, vacante, nos
provisionem dicte ecclesie Zagrabiensis ea vice dispositioni sedis apo
stolice reservantes, decrevimus extunc irritum et inane, si secus super
hoc a quoquam scienter vel ignoranter contingeret attemptari: ac
demum de provisione ipsius ecclesie Zagrabiensis sollicite cogitantes,
post deliberationem, quam super hoc habuimus, prout negotii qualitas
exigebat, cum nostris fratribus diligentem, ad te. ordinem fratrum
Predicatorum professum, quem litterarum scientia preditum, morum
gravitate decorum, in spiritualibus providum et temporalibus circum·
spectum ex familiari experientia novimus, direximus oculos nostre
mentis; quibus omnibus debita meditatione pensatis, de persona tua
ipsi Zagrabiensi ecclesie providemus, preficiendo te de fratrum eorun-
dem consensu et apostolice plenitudine potestatis dicte ecclesie Za-
grabiensi in episcopum et pastorem, in 1110, qui dat gratias et largitur
premia, confidentes quod eadem ecclesia Zagrabiensis sub tuo felici
regimine, gratia tibi suffragante divina, salubriter et prospere diri-
getur. lugum itaque domini prompta devotione suscipias, et suari
eius oneri rev'eremer collum submittas, dicteque ecclesie Zagrabiensis
sponse tue, regimen sic exercere studeas sollicite, fideliter et prudenter,
gregem dominicum in ea tue vigilantie creditum doctrina verbi et
operis informando, quod de talento tibi credito dignam possis in ex·
tremo examine reddere rationem; nosque gratulari possimus in do·
mino, cum a spe, quam de tua devotione concepimus, fuerimus non
fraudati. Datum laterani, v. idus decembris. Anno Primo

lu eudem mertia zvcrlr's corupetenler mutatis: Dileclis filiis Capitulo
ecclesie Zagrabiensis; Clero civitatis et diocesis Zagrabiensis; populo
civitatis et diocesis Zagrabiensis; Universis vasallis ecclesie Zagrabiensis.

E reg. orig. Benedicti XI. an. 1. ep. 108. Α. Theiner. Mon. Hung. hist. 1. p. 409.

 

