40 Dae. 49. - Aa. 1266.

sertim articulus, de quo premisimus, infringi debeat seu cassari, non
obstante privilegio, quod super illa potestaria dicto Arcbyno comiti
dederamus, quod presentibus cassamus penitus et eciam irritamus. ln
cuius rei memoriam et robur, presentes dedimus litteras, duplicis si·
gilli nostri munimine roboratas. Datum per manus magistri Farcasii
electi albensis, aule nostre vicecancellarii, dilecti et fidelis nostri. Anno
domini millesimo ducentesimo sexagesimo sexto. Regni autem nostri
anno tricesimo primo.

Originale in membrana. Sigillum avulsum, solummodo serioea zona rubri et
flavi coloris remansit. ln arch. l. r. civ. zagrab. — Feje‘r. Cod. dipl. IV. 3. p. 337.

49.

An, 1266, 23. novembris.

Bela I V. Hungariae ete. rex civibus aagrabe'ensibus in monte Grech
peculiares praerogativas concedit.

Bela dei gracia Hungarie, Dalmacie, Crovacie. Rame, Seruie,
Gallicis, Lodomerie Cumanieque rex. Omnibus Christi fidelibus tam
presentibus quam futuris salutem in salutis largitore. Regie specu·
lationis et sollicitudinis esse debet invigilare subditorum remediis et
quieti, et eos prosequi ampliori munificencia gracie specialis, ut tanto
illi ex fidelibus fideliores et devociores se exhibeant ex devotis, quanto
pociori libertatis beneficio ex regalis provisionis dono eos contigerit
gratulari. Proinde ad universorum noticiam harum serie volumus
pervenire, quod cum olym fines et termini regni seu Ducatus Sclauonie
continuis latrunculorum et frequentibus insultibus pulsarentur, nos
tam quieti nostre proprie, quam subditorum nostrorum in illis partibus
degencium securitati prospicere salubriter cupientes, castrum in monte
Grech iuxta Zagrabiam, ob tuicionem eorumdem confiniorum decre·
vimus construendum; in cuius castri construccione fideles nostri cives
eiusdem castri in edificando sibi domos ibidem et alias edes illuc
transferendo, sumptus non modicos, iabores continuos et dampna
piurima usque ad exinanicionem extreme virtutis fideliter subierunt,
exponentes se et sua illis temporibus pro regio sive Ducatus honore
crebris periculis et fortune. Nos igitur huiusmodi obsequiosis et sump-
tuosis laboribus ipsorum grata volentes vicissitudine respondere, hanc
eis prerogativam concedimus libertatis ut nec per se, nec per suos ad
exercitum, quem nos vel karissimum filium nostrum dominum Belem,
inclitum ducem tocius Sclauonie et Crovacie diversis temporibus et
quandocumque iacere contigerit ire nullatenus, nec aliquid propter
hoc vel eius occasione, nobis vel sibi inpendere teneantur. Eosdem

 

