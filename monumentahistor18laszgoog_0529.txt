Dec. 308. - An. 1380. 293

iusmodi possessionibus respectu uberioris utilitatis pro alia re vel
possessione de consensu confratrum dicte congregacionis contigerit in
concambium dari seu permutari. Ceterum, ne videatur ut aliquis minor
vel inferior, inops aut pauper huius beati consorcii calore careat, com-
mittimus, ut omnis hanc societatem intraturus, exceptis prout premit-
titur, nobis aut fratribus nostris consimilibus datis et solutis domino
decano viginti denariis usualibus possit presens consorcium intrare
libere atque valeat presentis privilegii prerogativa semper in evum
gavisurus Quorum omnium (nom)ina ipse dominus decanus in suo
registo debebit habere semper seriatim conscripta. Volumus eciam,
quod prenotatus dominus decanus ante complecionem cuiuslibet anni
sindicis per predictos confratres deputatis de omnibus rebus et qui·
buslibet bonis atque expensis ipsius societatis, necnon eciam de aug-
mento seu super excrescencia dictarum rerum de denario ad denarium
racionem dare et assignare debeat, et ad restitucionem, si in aliquo
debitor remanserit, obligatus teneatur. Statuimus nichilominus delibe-
rantes, ut quilibet nostrum in hac videlicet sacra societate kalendi-
narum constitutus, domino decano pro tempore constituto in omnibus
licitis et honestis mandatis presens scilicet negocium tangentibus sub
pena viginti solidorum per mandatum ipsius decani eidem solvendo-
rum obcdire debeat et teneatur. Nos siquidem, qui inter alios pecca·
tores nostrorum reatuum cognoscentes excessus severitatemque extremi
iudicii obnixe pertimescentes, ubi teste eivangelio erit fletus oculorum
et stridor dencium, ubi eciam unicuique prout in corpore gessit sive
bonum sit sive malum comprobetur, omni sine dubio revicietur‚ vobis
universis nostre presentis congregacionis confratribus et consociis de-
vote et instanter supplicamus, quatenus divine pietatis respectu eiusque
misericordie intuitu nostri et fratrum nostrorum presentem societatem
kalendinarum ingressorum vestris in oracionibus devotis et salubribus
continuam memoriam agere velitis et habere, ut vestrarum precum
et oracionum beneficio suffulti atque adiuti pro perituris eterna et
pro terrenis celestia facilius adipisci valeamus. Presentes autem ad
ub(eriorem) et (firmiorem) huius ordinacionis stabilitatem nostri et ca-
pituli dictorum fratrum nostrorum sigillorum appensione duximus
consignandas. Datum in festo beati Mychaelis archangeli. Anno domini
MCCC octuagesimo

Originale in membrana, parum attritum. Sigilla desunt. In arch. ven. cap.
zagrab. fasc. 83. nr. 49.

 

